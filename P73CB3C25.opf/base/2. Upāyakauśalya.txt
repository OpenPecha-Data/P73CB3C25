|| bam po gñis pa ||de (5) nas bcom ldan ’das dran pa daṅ ldan źiṅ mkhyen bźin du tiṅ ṅe ’dzin
de las bźeṅs so || bźeṅs nas tshe daṅ ldan pa śā ri dva ta’i bu la bka’ stsal pa |śā ri’i
bu de bźin gśegs pa dgra bcom pa yaṅ dag par rdzogs pa’i saṅs rgyas rnams kyis thugs su
chud pa || (6) saṅs rgyas kyi ye śes ni zab pa mthoṅ bar dka’ ba rtogs par dka’ ba ste ||
ñan thos daṅ raṅ saṅs rgyas thams cad kyis śes par dka’o ||de ci’i phyir źe na | śā ri’i
bu de bźin gśegs pa dgra bcom pa yaṅ dag par rdzogs pa’i saṅs rgyas rnams ni || saṅs (7) rgyas
bye ba khrag khrig brgya stoṅ maṅ po la bsñen bkur mdzad mdzad pa | saṅs rgyas bye ba
khrag khrig brgya stoṅ maṅ po la bla na med pa yaṅ dag par rdzogs pa’i byaṅ chub tu spyod
pa spyad spyad pa | yun riṅ po nas rjes su źugs pa | brtson ’grus mdzad mdzad pa ste | ṅo
mtshar (13a) (13a1) | daṅ rmad du byuṅ ba’i chos daṅ ldan źiṅ źes par dka’ ba’i chos rnams
mkhyen pa’i phyir ro ||

śā ri’i bu de bźin gśegs pa dgra bcom pa yaṅ dag par rdzogs pa’i saṅs rgyas rnams kyi ldem por
dgoṅs te bśad pa ni śes par dka’o ||de ci’i phyir źe na | raṅ (2) gis rig pa’i chos rnams
thabs mkhas pa daṅ | ye śes mthoṅ ba daṅ | rgyu daṅ | gźi daṅ | dmigs pa daṅ | ṅes pa’i
tshig daṅ | rnam par rig byed sna tshogs rnams kyis yaṅ dag par ston te | thabs mkhas pa
de daṅ de dag gis sems can de daṅ de la chags pa rnams rab (3) tu ’grel pa’i phyir ro ||śā
ri’i bu de bźin gśegs pa dgra bcom pa yaṅ dag par rdzogs pa’i saṅs rgyas rnams ni thabs mkhas
pa chen po daṅ | ye śes mthoṅ ba dam pa’i pha rol tu byon pa’o ||śā ri’i bu de bźin gśegs
pa dgra bcom pa yaṅ dag par rdzogs pa’i (4) saṅs rgyas rnams ni | chags pa med ciṅ thogs
pa med pa’i ye śes mthoṅ ba daṅ | stobs daṅ mi ’jigs pa daṅ ma ’dres pa daṅ dbaṅ po daṅ
stobs daṅ byaṅ chub kyi yan lag daṅ bsam gtan daṅ | rnam par thar pa daṅ tiṅ ṅe ’dzin daṅ
sñoms par ’jug pa daṅ | rmad (5) du byuṅ ba’i chos daṅ ldan te | chos rnam pa sna tshogs
yaṅ dag par ston pa’o ||śā ri’i bu de bźin gśegs pa dgra bcom pa yaṅ dag par rdzogs pa’i
saṅs rgyas rnams ni ṅo mtshar chen po brñes pa’o ||śā ri’i bu de tsam gyis bśad pa chog par
gyis śig | śā ri’i bu de (6) bźin gśegs pa dgra bcom pa yaṅ dag par rdzogs pa’i saṅs rgyas
rnams ni ṅo mtshar mchog brñes pa ste |śā ri’i bu de bźin gśegs pas chos gaṅ mkhyen pa’i
chos de yaṅ de bźin gśegs pas de bźin gśegs pa ñid la ’chad do ||śā ri’i bu chos thams cad
kyaṅ (7) de bźin gśegs pa ñid ston to ||chos thams cad kyaṅ de bźin gśegs pa ñid kyis mkhyen
te chos de dag gaṅ yin pa daṅ | chos de dag ji lta bu yin pa daṅ | chos de dag ci ’dra
ba daṅ | chos de dag gi mtshan ñid gaṅ yin pa daṅ | chos de dag gi ṅo bo ñid ci yin pa
daṅ | (13b1) chos de dag gaṅ yin pa daṅ | ji lta bu yin pa daṅ ci ’dra ba daṅ | mtshan ñid
gaṅ yin pa daṅ ṅo bo ñid ci yin pa yaṅ mkhyen to ||

de nas bcom ldan ’das kyis don de ñid rgyas par ston ciṅ de’i tshe tshigs su bcad pa ’di dag
bka’ stsal to ||

lha mir bcas pa’i ’jig rten na || (2) dpa’ bo chen po dpag med pa ||rnam ’dren sems can thams
cad kyis || rnam pa kun tu śes mi nus ||

de dag stobs daṅ rnam thar daṅ || ’jigs med gaṅ dag ci ’dra daṅ ||saṅs rgyas chos rnams ci ’dra
ba || sus kyaṅ śes par mi nus so ||

saṅs rgyas bye ba’i gan (3) dag na || zab ciṅ śin tu phra ba daṅ ||rig dka’ mthoṅ bar dka’ ba
yi || spyod pa dag ni sṅon chad bsñen ||

bskal pa bye ba bsam yas su || spyod pa de dag spyad pa yi ||’bras bu de ni ci ’dra ba || byaṅ
chub sñiṅ por ṅas mthoṅ ṅo ||

de ni ’jig rten rnam ’dren pa || gźan dag daṅ (4) ni ṅas kyaṅ de ||ci lta yin daṅ ci ’dra daṅ
|| de yi mtshan ñid ci ’dra śes ||

de ni bstan du mi nus te || de ni brjod du yod med do ||mos pa la ni gaṅ gnas pa || byaṅ chub
sems dpa’ ma gtogs par ||1

gaṅ la chos de bstan pa daṅ || bstan pa dag kyaṅ śes pa yi ||de (5) ’dra’i sems can su yaṅ ni
|| ’jig rten dag na yod ma yin ||2

gaṅ dag ’jig rten mkhyen pa’i ñan thos pa || lhag par byas pa bde bar gśegs pas bsṅags ||zag
zad tha ma’i lus ’dzin de dag gi || yul ni rgyal ba’i ye śes ’di la med ||

gal te ’jig rten de (6) dag thams cad du || śā ri’i bu daṅ ’dra bas gaṅ gyur te ||gcig tu ’dus
par gyur nas rnam bsams kyaṅ || de dag bder gśegs ye śes śes mi nus ||

gal te khyod daṅ ’dra ba’i mkhas rnams kyis || phyogs rnams bcu car gaṅ bar gyur pa daṅ ||gaṅ
yaṅ (7) ṅa yi ñan thos ’di gźan rnams || de dag gis kyaṅ de bźin gaṅ gyur te ||

de dag thams cad gcig tu deṅ ’dus nas || bde bar gśegs pa’i ye śes rnam bsams kyaṅ ||ji tsam
tshad med ye śes ṅas śes pa || thams cad ’dus pas śes par mi nus so ||

(14a1) zag pa med par gyur pa’i raṅ saṅs rgyas || dbaṅ po rno ba tha ma’i lus ’dzin pas ||ji
ltar smyig daṅ ’dam bu’i tshal bźin du || phyogs bcu thams cad gaṅ bar gyur pa dag ||

gcig tu ’dus nas rnam par bsams byas kyaṅ || ṅa yi chos kyi mchog gi (2) phyogs tsam yaṅ ||bskal
pa bye ba khrag khrig mtha’ yas su || de yi yaṅ dag don ni yoṅ mi śes ||

byaṅ chub sems dpa’ theg par gsar źugs pa || saṅs rgyas bye ba maṅ la bya ba byas ||śin tu ṅes
don chos smra maṅ po rnams || de dag gis kyaṅ phyogs bcu gaṅ (3) gyur te ||

smyig daṅ ’dam bu bźin du ’jig rten kun || bar mtshams med par rtag tu gaṅ gyur la ||gcig tu
’dus nas rnam par sems byed ciṅ || śes rab phra bas gźan du mi sems par ||

bskal pa bye ba maṅ po dpag med pa || gaṅ gā’i bye ma sñed du bsam byas (4) kyaṅ ||chos gaṅ
bde bar gśegs pas mṅon gzigs pa || ’di la de dag rnams kyi yul med do ||

phyir mi ldog pa’i byaṅ chub sems dpa’ gaṅ || mi ñuṅ gaṅ gā’i bye ma sñed rnams kyis ||gźan
du mi sems rnam par bsams byas kyaṅ || ’di la de dag gi yaṅ yul (5) med do ||

zab ciṅ śin tu phra ba’i chos rtogs śiṅ || rtog pa med la thams cad zag med pa ||phyogs bcu’i
’jig rten rgyal ba de dag daṅ || ṅas ni ’din de dag ci ’dra śes ||

gźan min gsuṅ ba rgyal ba draṅ sroṅ che || yun riṅ dus na mchog gi don ’chad kyis ||bde (6)
bar gśegs pas gaṅ bstan de la ni || mos pa phun sum tshogs byos śā ri’i bu ||

ñan thos pa ni ’di dag thams cad daṅ || raṅ saṅs rgyas su mi gaṅ źugs pa daṅ ||mya ṅan ’das
laṅs ni gaṅ bkod ciṅ || sdug bsṅal rgyud las yaṅ dag dkrol la bsgo ||

gaṅ (7) phyir ’jig rten du ni chos maṅ bśad || de daṅ de la chags pa rab ṅa grol źiṅ ||theg
pa gsum dag ñe bar bstan pa ni || de dag ṅa yi thabs mkhas mchog yin no ||

de nas ’khor de na kun śes kauṇḍi nya la sogs pa ñan thos chan po gaṅ dag dgra bcom pa zag pa
zad pa (14b1) dbaṅ daṅ ldan par gyur pa stoṅ ñis brgya daṅ | gźan yaṅ gaṅ dag ñan thos kyi
theg pa la źugs pa’i dge sloṅ daṅ | dge sloṅ ma daṅ | dge bsñen daṅ dge bsñen ma dag daṅ
| gaṅ yaṅ raṅ saṅs rgyas kyi theg pa la źugs pa de dag thams cad ’di sñam du sems te |(2)
bcom ldan ’das kyis de bźin gśegs pa rnams kyi thabs mkhas pa cher bsṅags pa daṅ |chos zab
mo de yaṅ mṅon par rdzogs par saṅs rgyas so źes gsuṅ źiṅñan thos daṅ | raṅ saṅs rgyas thams
cad kyis ses par dka’o źesgsuṅs pa’i rgyu ni gaṅ | (3) gźi ni ci źig |3 ’di ltar bcom
ldan ’das kyis rnam par grol ba gcig go || źes bka’ stsal to || bdag cag rnams kyaṅ saṅs
rgyas kyi chos rnams rñed par ’gyur źiṅ mya ṅan las ’das pa thob pa yin mod kyi |bcom ldan
’das kyis gsugs pa de’i don bdag cag (4) gis ma rig go sñam mo ||

de nas tshe daṅ ldan pa śā ri’i bus ’khor bźi po de da gsom ñi daṅ the tshom za bar rig ste
sems kyi rnam par rtogs pa sems kyis śes nas | bdag ñid kyaṅ chos la the tshom za bar gyur
te de’i tshe bcom ldan ’das la ’di skad ces gsol to ||bcom (5) ldan ’das ’di ltar bcom ldan
’das kyis de bźin gśegs pa rnams kyi thabs mkhas pa mkhyen pa’i chos bstan pa yaṅ daṅ yaṅ
bsṅags pa mdzad pa daṅ |chos zab moṅs mṅon par rdzogs par saṅs rgyas so źes bgyi ba daṅ
|ldem por dgoṅs te bśad pa (6) yaṅ śes par dka’o źes yaṅ daṅ yaṅ gsuṅs pa’i rgyu gaṅ lags
rkyen gaṅ lags ||bdag gis bcom ldan ’das las chos kye rnam graṅs ’di lta bu sṅon chad mthos
te |bcom ldan ’das ’khor bźi po ’di dag kyaṅ the tshom daṅ som ñi ’tshal na ||de bźin (7)
gśegs pas ci la dgoṅs te de bźin gśegs ba’i chos zab mo yaṅ daṅ yaṅ gsuṅ ba mdzad pa de
bcom ldan ’das kyis legs par bśad du gsol ||

de nas cho daṅ ldan pa śā ri’i bus de’i tshe tshigs su bcad pa ’di dag gsol to ||

stobs daṅ rnam thar bsam (15a1) gtan dag || dpag tu med pa ṅas thob ces ||riṅ nas mi yi ñi ma
yis || deṅ gdoṅ bka’ mchid ’di ’dra mdzad ||

khyod la źu bam mchis par || byaṅ chub sñiṅ po’aṅ brjod pa mdzad ||khyod la su yaṅ mi źu par
|| sdem por dgoṅs te bśad pa brjod ||

(2) ma źus par ni gsuṅs mdzad de || ñid kyi spyod pa bsṅags pa mdzad ||ye śes brñes pa brjod
mdzad ciṅ || zab mo dag kyaṅ rab bśad pas ||

dbar ldan gyur ciṅ zag med pa || mya ṅan ’das par gaṅ bźugs rnams ||rgyal ba00źig gsuṅ sñam
ste || de riṅ ’di dag (3) the tshom ’gyur ||

raṅ rgyal byaṅ chub gaṅ ’tshal ba || dge sloṅ de bźin dge sloṅ ma ||lha daṅ klu daṅ gnod sbyin
daṅ || lto ’phye che daṅ dri za dag ||

the tsom ’tshal źiṅ rnam sems te || de dag phan tshun gtam mchi źiṅ ||rkaṅ gñis mchog la rab
bstan || thub pa chen po (4) luṅ bstan gsol ||

bde bar gśegs pa’i ñan thos rnams || ’di na ji sñed mchis pa kun ||de yi naṅ na bdag mjog ces
|| draṅ sroṅ mchog gis bstan lags na ||

mi yi gtso bo ñid kyi gnas || ’di la bdag kyaṅ the tshom ’tshal ||mya ṅan ’das mthar bdag byin
(5) tam || ’on te bdag la spyod bstan tam ||

rdza mchog dbyaṅs kyis rab tu gsuṅ phyuṅ ste || chos ’di ji lta lags pa bśad du gsol ||rgyal
sras thugs sras mchis pa ’di dag rnams || thal mo sbyar bar bgyis nas rgyal la sta ||

lha daṅ klu daṅ gnod sbyin srin por (6) bcas || bye ba stoṅ phrag gaṅ gā’i bye ma sñed ||byaṅ
chub mchog ’di ’tshal ba gaṅ lags pa || brgyad khri tshad bar gaṅ mchis de dag daṅ ||

sa bdag ’khor los sgyur ba’i rgyal po gaṅ || bye ba stoṅ gi źiṅ nas lhags pa daṅ ||spyod pa
ji ltar yoṅs su rdzogs bgyi (7) źes || thams cad thal ma mo sbyar te gus par mchis ||

de skad ces gsol ba daṅ | bcom ldan ’das kyis tshe daṅ ldan pa śā ra’i bu la ’di skad ces bka’
stsal to || śā ri’i bu don ’di bśad pas ci źig bya |de ci’i phyir źe na | śā ri’i bu don
’di bśad na lta daṅ (15b1) bcas pa’i ’jig rten ’di dṅaṅs par ’gyur ro ||

yaṅ tshe daṅ ldan pa śā ri’i bus bcom ldan ’das la lan gñis su gsol ba btab pa | don ’di ñid
bcom ldan ’das bśad du gsol ||bde bar gśegs pa bśad du gsol | de ci’i slad du źe na | bcom
ldan (2) ’das ’khor ’di na srog chags brgya phrag maṅ po | srog chags stoṅ phrag maṅ po
| srog chags brgya stoṅ phrag maṅ po | srog chags bye ba khrag khrig brgya stoṅ phrag maṅ
po sṅon gyi saṅs rgyas mthoṅ ba śes rab daṅ ldan pa gaṅ daṅ || bcom ldan ’das kyis bśad pa
la daṅ (3) pa daṅ yid ches pa daṅ ’dzin par ’gyur ba mchis so ||

de nas de’i tshe tshe daṅ ldan pa śā ri’i bus tshigs su bcad pa ’di gsol to ||

srog chags stoṅ rnams ’khor na mchis pa dag || daṅ dga’ bde bar gśegs la gus pa ste ||khyod
kyis chos bstan de dag ’tshal bar (4) ’gyur || mi dbaṅ rgyal po gsal bar bśad du gsol ||

de nas bcom ldan ’das kyis tshe daṅ ldan pa śā ri’i bu la lan gñis su yaṅ ’di skad ces bka’
stsal to || śā ri’i bu don ’di bśad pas ci źig bya | śā ri’i bu don ’di bśad na lha daṅ bcas
pa’i ’jig rten (5) ’di dṅaṅs par ’gyur te || dge sloṅ lhag pa’i ṅa rgyal can du gyur pa
rnams g-yaṅs chen por lhuṅ bar ’gyur ro ||

de nas bcom ldan ’das kyis de’i tshe tshigs su bcad pa ’di dag bka’ stsal to ||

ṅa yi chos ’di bśad pas chog || ye śes ’di phra brtag mi nus ||(6) byis pa maṅ ’khod ṅa rgyal
can || ṅa yis chos bśad mi śes spoṅ ||

de nas tshe daṅ ldan pa śā ri’i bus bcom ldan ’das la lan gsum du yaṅ gsol ba btab pa don ’di
ñid | bcom ldan ’das bśad du gsol | bde bar gśegs pa bśad du gsol ||bcom (7) ldan ’das ’khor
’di na bdag daṅ ’dra ba brgya phrag maṅ du mchis so || bcom ldan ’das srog chags brgya
phrag maṅ po srog chags stoṅ phrag maṅ po srog chags brgya stoṅ phrag maṅ po srog chags
bye ba khrag khrig brgya stoṅ phrag maṅ po dag bcom ldan ’das sṅon gyi srid pa (16a) (16a1)
| dag na yoṅs su smin par mdzad pa gźan dag kyaṅ mchis te | bcom ldan ’das kyis bśad pa
la dad par ’gyur yid ches par ’gyur ’dzin par ’gyur ro || de yaṅ de dag gi yun riṅ po’i don
daṅ sman pa daṅ bde bar ’gyur ro ||

de nas tshe daṅ ldan pa śā ri’i bus (2) de’i tshe tshigs su bcad pa ’di dag gsol to ||

rkaṅ gñis rnams kyi mchog gis chos bśad gsol || khyod la sras kyi thu bo bdag gsol pa ||’di
na srog chags bye ba stoṅ mchis pa || de dag khyod kyis chos bśad ’di daṅ ’gyur ||

sṅon gyi srid pa rnams su khyod kyis (3) gaṅ || yun riṅ rtag tu sems can smin mdzad pa ||de
kun thal mo sbyar te ’di na mchis || de dag chos ’di la ni daṅ par ’gyur ||

bdag ’dra brgya phrag bcu gñis ’di dag daṅ || gaṅ dag byaṅ chub mchog tu źugs pa dag ||de la
gzigs nas bde gśegs rab bśad de || (4) de dag dga’ ba mchog kyaṅ bskyed du gsol ||

de nas bcom ldan ’das kyis tshe daṅ ldan pa śā ri’i bus lan gsum gsol ba btab pa mkhyen nas
| tshe daṅ ldan pa śā ri’i bu la ’di skad ces bka’ stsal to ||śā ri’i bu ’di ltar de bźin
gśegs pa la lan gsum gyi bar (5) du gsol ba ’debs na | śā ri’i bu de ltar gsol ba ’debs pa
la khyod la ji skad byas |śā ri’i bu de’i phyir legs par rab tu ñon la yid la zuṅ śig daṅ
ṅas khyod la bśad do ||

bcom ldan ’das kyis de skad ces bka’ stsal ma thag tu | ’khor de nas dge sloṅ daṅ (6) dge sloṅ
ma daṅ dge bsñen daṅ dge bsñen ma lhag pa’i ṅa rgyal can lṅa stoṅ stan las laṅs te | bcom
ldan ’das kyi źabs la mgo bos phyag ’tshal nas ’khor de nas doṅ ṅo ||’di ltar lhag pa’i
ṅa rgyal gyis dge ba’i rtsa ba ma thob par ni thob par ’du śes ||khoṅ du ma (7) ma chud par
ni khoṅ du chud par ’du śes pa de dag raṅ gi skyon śes te | ’khor de nas doṅ ba la bcom
ldan ’das kyis cad mi gsuṅ bar gyur pas gnaṅ ṅo ||

....

.......................

...

...

....

.........

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

.

